<!DOCTYPE html>
<html>
<head>
    <link rel="stylesheet" type="text/css" href="/src/article.css">
</head>
<body>


    <nav>
        <!--div.nav-logo>a[href="#"]>img[src="images/main_logo.png"]-->
        <div class="nav-logo">
            <a href="#">
                <img id="logo-lex-nav" src="asset/main_logo.png" alt="logo-Lex">
            </a>
        </div>

        <!--ul.nav-list>li*4>a[href="#"]-->
        <!--ctrl + alt = multiple line selector-->

        <ul class="nav-links">
            <li class="link"><a href="#">Home</a></li>
            <li class="link"><a href="#">Lex</a></li>
            <li class="link"><a href="#">Program</a></li>
            <li class="link"><a href="#">About Us</a></li>
        </ul>

        <button class="btn">Register Now</button>
    </nav>


    <div class="article-card">
        <img src="/asset/Risalah Buat Pengundi.jpg" alt="Article Banner" class="article-banner">
        <h1 class="article-title">Risalah Buat Pengundi</h1>
        <div class="author-info">
            <img src="/asset/Abu Dzar Mohd Anuar.jpg" alt="Author Avatar" class="author-avatar">
            <p class="author-name">Abu Dzar Mohd Anuar</p>
        </div>
        <hr class="horizontal-line">
        <article class="article-content">
            <!-- Article content goes here -->
            <p>Nampaknya pesta demokrasi yang berlangsung di Malaysia kini hampir tiba ke kemuncaknya. Esok, majoriti masyarakat sepatutnya akan menjalankan tanggungjawab untuk keluar mengundi bagi memilih wakil rakyat di kawasan mereka. Dalam konsep amalan pilihanraya di Malaysia, terdapat beberapa perkara yang perlu diketahui oleh para pengundi.
                Manifesto-manifesto dan janji-janji yang ditawarkan oleh bakal ahli Parlimen atau ahli Dewan Undangan Negeri yang dilantik melalui suatu-suatu pilihanraya secara hakikatnya hanyalah suatu ‘tarikan’ bagi memastikan masyarakat akan mengundi mereka. Selain daripada mereka tidak terikat dalam menjalankan janji mereka, menjanjikan tawaran-tawaran sedemikian bukanlah tugas utama mereka dilantik, akan tetapi ia hanyalah wasilah atau cara-cara untuk memastikan mereka dilantik.    
                Mahkamah dalam kes Kerajaan Negeri Selangor & Anor. v. Murtini Kasman & Ors. [2014] 7 CLJ 773 di peringkat Mahkamah Rayuan telah memutuskan bahawa “...kewajipan untuk mengotakan janji pilihanraya, mestilah sebaiknya, menjadi satu kewajipan moral. Manifesto mengandungi janji-janji oleh parti politik yang dibuat semasa tempoh berkempen sebelum pilihanraya adalah hanya untuk memancing undi”. 
                Walaupun ‘Kerbau dipegang pada talinya, manusia berpegang pada janjinya’, janji-janji yang samada bersifat ideal dan realistik atau mahupun sekadar menjanjikan bulan dan bintang, pada hakikatnya bukanlah suatu ‘legal obligation’ untuk dilunaskan. Pendek kata, syukur kalau mereka kotakan, malang kalau mereka ‘capati’kan hanya dek kerana ia bukan ‘kitab suci’. 
                Oleh hal yang demikian, kita perlu sedar bahawa tugas utama yang hakiki bakal ‘wakil-wakil rakyat’ ini selain daripada berbahas dan membawa suara rakyat ke dalam dewan rakyat, mereka secara hakikatnya adalah pembuat undang-undang, ‘the lawmakers’.   
                Perkara 44 Perlembagaan Persekutuan, telah memperuntukkan bahawa Kuasa perundangan Persekutuan hendklah terletak kepada, antara lain, Dewan Rakyat. Tiada badan lain yang mempunyai kuasa untuk membuat undang-undang yang boleh dikuatkuasakan ke atas seluruh pelosok tanah, air dan udara bagi Malaysia seperti mana yang ada pada mereka. Mereka mempunyai kuasa yang besar sehinggalah boleh membuat pindaan terhadap Perlembagaan iaitu undang-undang utama pesektuan atau ‘the supreme law of the nation’. 
                Justeru, dalam membuat penilaian terhadap calon-calon yang bakal dipilih, perkara penting yang harus diambil kira ialah latar belakang calon atau partinya. Apakah pegangan mereka terhadap struktur asas identiti masyarakat Malaysia seperti sejarah negara, budaya dan adat yang diterima masyarakat begitu juga berkenaan Islam sebagai agama persekutuan. Adakah undang-undang yang bakal mereka bawa atau pinda akan membawa kepada kebaikan masa hadapan negara secara keseluruhannya.
                Setakat daripada pandangan penulis, musim kali ini agak jarang parti-parti politik di Malaysia secara terang membincangkan tentang polisi pembangunan undang-undang yang bakal dibawa di Malaysia. Dahulu mungkin pernah kedengaran diskusi berkenaan beberapa undang-undang hangat seperti pajakan tanah 999 tahun, Akta ISA, AUKU, Akta 355 dan Akta GST, tapi rasanya ramai yang mengambil langkah berjaga-jaga kali ini. Jangan tiba-tiba, tahu-tahu sahaja ada undang-undang pelik bakal diperkenalkan atau konvensyen antarabangasa yang hendak diratifikasikan.
                Secara tuntasnya, di samping kita berharap bahawa calon yang dipilih akan mengotakan janji-janji mereka dengan membawa perubahan  pada negara dengan tatakelola yang cekap dan berwibawa, kita harus memilih calon-calon yang dapat memperkenalkan undang-undang yang baik kepada masyarakat. Pada masa yang sama, yang lebih penting lagi, calon yang bakal dipilih perlulah dalam kalangan mereka yang akan bertindak sebagai benteng kepada undang-undang dan perlembagaan daripada dikotorkan dan dicemarkan dengan anasir-anasir luar yang negatif dan merosakkan identiti negara serta perpaduan masyarakat.</p>
            <!-- More article content -->
        </article>

        <div class="author-details">
            <p class="author-name">Abu Dzar Mohd Anuar</p>
            <p class="author-position">B.Hons LLB, Co-Founder ProjekLex</p>
            <p class="article-date">Published on September 14, 202  3</p>
        </div>
    </div>
</body>
</html>
